# Nyelvtan
---

## 1. A szóbeli és írásbeli kommunikáció hasonló és eltérő vonásai
- Több ezer évvel ezelőtt hosszú folyamat eredményeként jött létre a nyelv, a verbális kommunikáció
- Az ember verbális kommunikációjában elsődleges a beszéd- az emberiség nagy része ma is
- Élőbeszéddel tudja kifejezni magát
	- Pl.: a népköltészeti alkotások, mesék szóban, a ráolvasás (folklór)
- A kultúra fejlettebb szintjén jelent meg az élőbeszéd rögzítése: az írás.
- Az írásként eleinte képírás használtak, majd fogalomírást, szó- és szótagírást, és a betűket.
- Verba volant - scripta manent = A szó elszáll, az írás marad - latin mondás

Élőbeszéd | Írott szöveg
--- | ---
**Akusztikus benyomás: hangok egymásutánja** | **Vizuális jelenség: írásjelek (Pl.: betűk) egymásutánja**
Időbeli jelenség | Térbeli
Elsődleges | Másodlagos
Kevésbé szerkesztett, gyakran spontán | Szerkesztett
Egyéni: a nyelv egyéni alkalmazása | Kollektiv
Ösztönös | Tudatos, igényesebb nyelvi viselkedés
Normától eltérő, nem mindenben szabálykövető (Pl.: kevésbé választékos, hiányos vagy félbehagyott mondatok, töltelékszavak...szerepelhetnek benne) | Erősen normalizált, szabályokat követő (Pl.: szókincse választékos, nyelvtani és helyesírási szabályokat követi)
Kifejezőeszközök gazdagsága jellemzi | Kifejezőeszközök kevésbé gazdagok
Nyelv zenei elemeit használja (Pl.: hangsúly, hanglejtés, szünet, beszédtempó) | Tipográfia = betűtípus, rajz eszközeim rövidítések, írásjelhalmozás
Testbeszéd is kiegészíti (Pl.: mimika gesztusok, testtartás, térközszabályozás) | Központozás fontos (?!,; emotikonok)
A hallgató azonnal visszajelezhet, kevés idő van az átgondolásra | Késleltetett visszajelzést enged meg, időt enged az átgondolásra
Pillanatnyi, helyhez kötött | Időben, térben nem korlátozott
Korlátozottan ismételhető | Korlátlanul ismételhető, pontosan felidézhető
**Elsődleges szóbeliség:** az élő, beszélt nyelvhasználat, a **másodlagos szóbeliség:** valamely technikai eszköz közbeiktatásával folyó párbeszéd, Pl.: telefon, lemezjátszó, magnetofon, rádió, tv, számítógép alkalmazása. | Elsődleges írásbeliség: a papírra tollal, palatáblára palavesszővel írás, a másodlagos írásbeliség új nyelvi létmód: írógéppel, számítógéppel, mobiltelefonnal rögzített szöveg
Pl.:: párbeszéd, felszólalás, telefonálás | Pl.:: levél, esszé, novella, vers felhívás, cikk

- A Gutenberg-galaxis (1962-ben McLuhan által elterjedt fogalom), mely utal arra, hogy a könyvnyomtatás indítja el a tömegkommunikáció (= a hírközlés) forradalmát, a hírlapok kiadását -> média forradalmához vezetett: a hang - és képrögzítéssel, a telefon, rádió, hangosfilm, tv -> információs forradalom a XX. sz. végén következett be: a számítógépek, az internet használatával
- **Az informatika hatására alakult ki új beszéltnyelviség**
	- Pl.: internetes csevegés, SMS, kommentek átmenetnek tekinthetők az írásbeliség és szóbeliség között
	- Kevésbé igényes, kevésbé megtervezett, gyors reagálást enged meg - mint a beszéd
	- Egyszerű, gyakori benne a témaváltás hiányos, befejezetlen mondatok
	- Sok angol szó, rövidítések
	- Erős érzelmi töltésű szó
	- Változatos írásjelek és tipográfia: Pl.: nagybetűk
	- Helyesírás szabályainak mellőzése
	- Emotikonok
	- Írásbeliséghez hasonlóan el lehet menteni

<br />

## 2. A kommunikációs folyamat tényezői és funkciói
### **A kommunikáció**
- Bármely jelrendszer szándékos és kölcsönös felhasználása az emberi érintkezésben információátadás céljából
- **Ahhoz, hogy a kommunikációs folyamat megvalósuljon, több tényezőre van szükség:**
	- **Feladó:** közölni szándékozik valamit, amit **üzenetté** formál, kódol
	- **Vevő** (befogadó): akinek a feladó átadja az információt, ő dekódolja azt. Ha válaszol, akkor a szerepük cserélődik
	- A **kód** lehet a nyelv, siketnémajelek stb.
	- Az üzenet egy **csatornán** jut el a vevőhöz: Pl.: levegő, telefonvonal, internetvonal, papír.
- A közlésfolyamat mindig **beszédhelyzetben** történik, amely alatt az üzenetváltás körülményeit (idejét, helyét, a kommunikáció alatt zajló cselekvéseket értjük)

### **A sikeres kommunikáció feltételei:**
- A feladó és vevő közös előismeretekkel rendelkezzen az őket körülvevő valóságról,
- A kódot ismerjék a kommunikációs felek
- A beszélgető felek együttműködése:
	- Csak annyit mondjanak, amennyit a szituáció megkíván! - mennyiség elve
	- Legyenek őszinték!
	- Maradjanak a tárgynál!
	- Érthetően és világosan fejezzék ki magukat!
- A nyelvi és nem nyelvi jelek (Pl.: hangsúly, mimika) harmóniában legyenek!
	- Ezek hangsúlyozzák, kiegészítik, helyettesítik a közlő mondandóját
- A kommunikációs felek figyeljenek egymásra!
### A kommunikáció funkciói:
- Elsődleges:
	- Tájékoztató funkció: ismeretek átadása a fő cél: "Ma eső várható."
	- Érzelemkifejező / kifejező: a feladó érzelmeiről, hangulatáról beszél: "Úgy sajnálom!"
	- Felhívó: cselekvésre szólít fel: "Csukd be az ablakot!" / "Mikor kezdődik a meccs?"
- Másodlagos:
	- Kapcsolatteremtő, -tartó: Szia, hogy vagy? / Figyelsz? / Ugye?
	- Esztétikai (poétikai) funkció: esztétikai hatás elérése: *"Nem tudhatom, másnak e tájék mit jelent..."*
	- Metanyelvi: a használt jelrendszer jeleinek értelmezése: "Mit értesz a nagyon olcsó alatt?"
### **A kommunikáció fajtái:**
- **A kommunikáció módja szerint:**
	- **Közvetlen** (1 térben és időben van a 2 fél)
	- **Közvetett** (technikai eszköz segítségével kommunikálnak, tehát nem egy térben és/vagy nem egy időben vannak jelen)
- **A visszajelzés lehetősége szerint:**
	- Egyirányú (az adó - vevő szerepe nem cserélődik)
	- Kétirányú (az adó - vevő szerep cserélődik)
- **A használt kód szerint:**
	- **Nyelvi** kommunikáció
	- **Nem nyelvi** kommunikáció
- **A kommunikáló felek szerint:**  
	- **Én-kommunikáció** (Pl.: monológ)
	- **Személyközi:** résztvevője két ember vagy csoport
	- **Tömegkommunikáció:** technikai eszköz által ugyanaz az információ ugyanabban az időben rengeteg emberhez eljut

<br />

## 8. A kommunikáció nem nyelvi kifejezőeszközei
- A személyközi kommunikáció során **verbális (nyelvi) és nem verbális jeleket** használunk. Akkor sikeres a közlésfolyamatunk, ha ezek **összhangban vannak egymással**
- **A nem nyelvi kifejezőeszközök szerepe:** hangsúlyozzák, kiegészíthetik, helyettesíthetik a közlő mondanivalóját. Ha a nem nyelvi jelek ellentmondásba kerülnek a szóbeli közléssel, megkérdőjelezhetik a beszélő szavainak hitelességét
- A nem verbális jelek nagy részét ösztönösen használjuk (Pl.: öröm, félelem jelzései), velünk születettek, más részüket pedig a környezetünket utánozva tanuljuk (Pl.: kézfogás, bólintás)

### Testbeszéd
- A test által adott nem nyelvi jelzések
- Fajtái:
	- **Mimika:** a szem, szemöldök, száj mozgásával létrejövő arcjáték
		- Pl.: tekintet - a szemkontaktus iránya nagyon fontos kommunikációnk során (figyelem jele)
	- **Gesztusok**: a fej, kéz és kar mozgása
		- A gesztusok szavak nélkül is jelzést hordozhatnak Pl.: hívás, elutasítás.
	- **Testtartás:** elárulja, ki mennyire zárkózott vagy magabiztos személyiség, utalhat az ember hangulatára (Pl.: a boldog ember kihúzza magát, felemeli fejét, aki szomorú, vagy aki fél, összegörnyed. Sokszor beszélgetés közben a felek felveszik egymás testtartását, annyira figyelnek egymásra
	- **Térközszabályozás**: ez a beszélgető felek viszonyát jelzi - a szorosabb kapcsolatban állók közelebb állnak egymáshoz, nagyobb távolságot tartanak, ha formális viszony van közöttük. Befolyásolja az ember személyisége is
		- A térközszabályozás **kultúránként eltérő**, Pl.: mediterrán országokban vagy a sűrűn lakott Japánban kisebb, a skandináv országokban nagyobb távolságot tartanak az emberek
- **A hanggal kifejezett nem nyelvi jelzések** a szóbeli közlést kísérik
- **Ide tartoznak:**
	- **A szövegfonetikai eszközök:** hangszín, hangerő, hanglejtés, hangsúly, a beszéd tempója és a szünetek
		- Pl.: szónoki szöveg előadásánál nagyon fontos a helyes, hatásos használatuk)
	- **Egyéb hangbeli jelzések:** sóhajtás, köhögés, nevetés stb.
- Az emberek közötti érintkezést nyelvi és nem nyelvi illemszabályok, normák határozzák meg. E szabályokat tanulás által sajátítjuk el. Szigorú szabályai vannak a köszönésnek, más elvárások érvényesek otthon és az iskolában, hivatalos helyen, fiatalokkal és idősebbekkel szemben

<br />

## 9. A hangkapcsolódási szabályosságok típusai
- A beszédben a hangokat nem elszigetelten, hanem összefüggően, egy folyamat részeként ejtjük ki és halljuk. A szomszédos hangok hatnak egymásra és megváltoztatják egymás tulajdonságait. A szó belsejében és a szavak találkozásakor is lehetséges. Ennek oka, hogy a hangképző szerveink egy-egy hang képzésekor már a következő hanghoz szükséges helyzetet igyekeznek felvenni

### Mássalhangzótörvények
- **Hasonulás:** két egymás mellett álló mássalhangzó hat egymásra
	- **Teljes hasonulás:** a két egymás mellett álló mássalhangzó közül az egyik teljesen magához hasonlóvá formálja a másikat.
		- Jelölt: -val/-vel: karddal; -vá/-vé: ezzé; felszólító mód jele:mossa
		- Jelöletlen: igazság, anyja, hagyja
	- **Részleges hasonulás:** két mássalhangzó közül az egyik képzése részben közeledik a másik képzéséhez:
		- *Zöngésség szerinti* részleges hasonulás: vasgolyó, dobtam, hívtarn
		- *Képzés helye* szerinti részleges hasonulás:
			- n -> m: színpad, azonban
			- n -> ny: angyal
- **Összeolvadás:** a két szomszédos mássalhangzó helyett egy harmadikat ejtünk
	- Pl.:: botja, vádja, kinja, látsz
- **Mássalhangzó-rövidülés:** egy hosszú és egy rövid mássalhangzó kerül egymás mellé, ekkor a hosszút röviden ejtjük
	- Pl.: hallgat, jobbra, karddal
- **Mássalhangzó-kiesés:** három különböző mássalhangzó kerül egymás mellé, ekkor az egyiket nem ejtjük. (A magyar nyelv nem szereti a mássalhangzó-torlódást)
	- PI. hangképzés, mindnyájan
- **Megnyúlás:** két magánhangzó közötti mássalhangzó megnyúlik
	- Pl.: egyes, szalag

### Magánhangzótörvények
- **Hangrend:** nyelvünk ősi sajátossága, hogy a szavakban a magénhangzók szabályosan rendeződnek
	- Magas/mély/vegyes hangrendűek lehetnek
		- Pl.:: teniszütő, autó, béka
	- Eredetileg nem voltak vegyes hangrendű szavaink. Ezek a nyelvfejlődés hatására alakultak ki: a mély i hang eltűnt, jövevényszavak kerültek a magyar nyelvbe
- **Illeszkedés:** a hangrend törvényének kiterjesztése a toldalékokra
	- **Magas** hangrendű szóhoz magas; **mély** hangrendűhöz mély; **vegyes** hangrendű szóhoz általában mély toldalék járul
	- Ha az utolsó szótagban *ö*, *ü* áll, a toldalék magas
		- Pl.:: kosztümben, sofőrrel
	- Ha az utolsó szótagban *e* áll, ingadozik a toldalék
		- Pl.:: fotelben/-ban
	- Az összetett szavak toldalékát az utótag határozza meg
		- Pl.: képtárban
	- A toldalékok lehetnek hangrendjük szerint
		- 1 alakúak: -kor, -ként: nem illeszkednek: hatkor/ötkor
		- 2 alakúak: -ban/-ben, -ról/-ről: hangrend szerint illeszkednek
		- 3 alakúak: -szor/-szer/-ször: hangrend szerint illeszkednek, de a magas hangrendűek ajakműködés szerint is
- **Hiátustörvény:** ha két magánhangzó kerül egymás mellé, és közöttük úr keletkezik, annak megszüntetése érdekében -j hangot ejtünk
	- Pl.:: dió (dijó)

<br />

## 13. A szövegtípusok
- Más típusú szövegekkel fogalmazzuk meg a mondanivalónkat otthon vagy az iskolában, tehát más-más kommunikációs helyzetben
- A szöveget létrehozó és a szöveget befogadó fél számára is fontos, hogy ismerjék az egyes szövegtípusokat
- Az egyes szövegtípusok eltérnek
	- Szóhasználatban
	- A mondatformálásban
	- A szövegek felépítésében

### A szövegtípusok csoportosítása
- **A kommunikációban résztvevők száma, a beszédpartnerek egymáshoz való viszonya alapján**
	- **Monologikus szöveg**
		- Pl.: "Lenni vagy nem lenni: ez itt a kérdés", "Akkor nemesb-e a lélek, ha tűri / Balsorsa minden nyűgét s nyilait..."
	- Egyirányú kommunikáció, a beszélő mondanivalóját egymaga fejti ki. Pl.: előadás, napló
	- **Dialogikus szöveg**
		- Két beszélő egymással folytat párbeszédet, kétirányú kommunikáció, tehát a feladó és vevő szerepe folyamatosan cserélődik, több beszédfordulóból áll
		- Pl.: "- Hát így bocsátasz el, ily éhesen? / - Hát mit kívánsz ma éjjel, édesem? / - Esküdj hűséget, mint tenéked én."
	- **Polilogikus szöveg**
		- Kettőnél többen vesznek részt a kommunikációban
			- Pl.: vita
- **A kommunikációs funkció (=cél) alapján**
	- **Elbeszélő**
		- Az elbeszélője egy eseménysort mond el. Folyamatosan előrehaladva bontakozik ki a cselekmény, vagyis lineáris időrend mentén ismerteti az eseményeket. Sok igét tartalmaz
		- Pl.: novella, regény
	- **Leíró**
		- A leíró szöveg többnyire térbeliségre épül, szerkezet láncszerű vagy mozaikos. A leírás haladhat a közelitől a távolabbi felé, vagy fordítva, de lehet körkörös is. Sok névszót: melléknevet, főnevet tartalmaz. (Kivétel: A munkafolyamatok leírásánál az időbeliség jellemzi, gondolj csak egy receptleírásra!)
		- Pl.: tájleíró vers
	- **Érvelő (=elemző-meggyőző) szöveg**
		- A szöveg célja a hallgató befolyásolása, meggyőzése. Rendszerint szigorú logikai rendre épül. A tételmondatban megfogalmazott állításokat érvekkel bizonyítja, vagy cáfolja. Gyakran alkalmaz retorikai elemeket, mint Pl.: megszólítást, kérdést, felkiáltást, ismétlést
		- Pl.: esszé, védő- vagy vádbeszéd
- **A közvetítő közeg alapján**
	- **Szóbeli szöveg**
		- A szövegszerkesztésünk lazább. Főleg a nonverbális jelek befolyásolják a beszélgetést, tehát a testbeszéd jelei. Ez jellemzően közvetlen kommunikáció, így látjuk a hallgató visszajelzéseit. Ezek a szövegek gyakran spontánok, rögtönzöttek
		- Pl.: beszélgetés
	- **Írásbeli szöveg**
		- Az írásbeli szövegek általában megtervezettek, igényesek. Előre át kell gondolnunk, hogyan használjuk a vizuális kommunikáció eszközeit, mert ilyenkor nincs lehetőségünk az olvasó azonnali visszajelzésére. Az írott szöveg térben és időben kevésbé korlátozott. Időt enged a gondolkodásra, javításra, ezért ezek a szövegek pontosabban megszerkesztett szövegek
		- Pl.: esszé, riport
	- **Internetes szöveg**
		- Kevésbé igényes, számokat, rövidítéseket, emotikonokat tartalmaz, nyelvi szabályok mellőzése
		- Írott szóbeliség
		- Pl.: chat, komment, sms
- **Az előkészület alapján**
	- **Spontán**
		- Jellemzője: szóbeli szöveg
	- **Megtervezett**
		- Jellemzője: írásbeli szöveg
- **A kommunikációs színterek alapján**
	- **Nyilvános szöveg**
		- Hivatal és hivatal vagy állampolgár és hivatal közötti kommunikáció során használjuk
		- Szigorú formai és nyelvhasználati szabályokhoz kötött
		- Választékos, pontos szóhasználat
		- Pl.: kérvény, felszólalás, törvénycikk, rendelet
	- **Magánéleti szöveg**
		- Mindennapi társas érintkezésben használt szövegek, Pl.: magánlevél, pletyka
		- Egyszerűbb a mondatszerkesztés (félbehagyott hiányos), igénytelenebb a szóhasználat
- **A stílusrétegek alapján** (az 5. és 6. szempont összefügg egymással)
	- **Magánéleti** -> pl.: falfirka, vicc
	- **Közéleti** -> pl.: hozzászólás, felszólalás
	- **Hivatalos** -> pl.: kérvény
	- **Egyházi** -> pl.: prédikáció
	- **Tudományos** -> pl.: előadás, értekezés
	- **Publicisztikai** -> pl.: hirdetés, riport
	- **Szépirodalmi** -> pl.: regény, komédia

<br />

## 14. A szöveg mikro- és makroszerkezeti egységei
### A szöveg
- A mondatnál nagyobb nyelvi egység
- Egymással összefüggő mondatok sorából álló
- Szerkesztett egész,
- Egy kerek, teljes üzenet,
- A kommunikáció eszköze
- Az emberi közlés alapegysége.

### Makroszerkezeti egységek
- **Bevezetés**
	- Előkészíti az olvasót a szöveg megértésére
	- Megjelöli a szöveg témáját
		- Ez a fókuszmondat
	- Utal az előzményekre
	- Előzetes vázlatot ad, a szöveg menetének tartalmi-logikai előrevetítését tartalmazza
	- Felhívja a figyelmet a téma fontosságára
	- Megnevezi a témával kapcsolatos adatokat: helyszínt, közreműködőket stb.
	- Megnevezi a témával való foglalkozás célját, okait és vizsgálódás menetét
- **Tárgyalás**
	- Általában több bekezdésre bomlik
	- Részletesen kifejti a szöveg témáját
	- Több tételmondatot tartalmaz, ezekből sarjadnak a részletező mondatok, mondatsorok
		- Ezt fejti ki részletesen az adott bekezdés
	- Állításokat fogalmaz meg, majd ezeket részletesen alátámasztja, bizonyítja
	- Cáfolja az ellenvéleményeket
- **Befejezés**
	- Összegez, következtetéseket fogalmaz meg
	- A lezárást, megoldást tartalmazza
	- A bevezetőhöz visszakapcsolódó elemeket tartalmaz
	- Megismétli a tárgyalás legfontosabb elemeit (kulcsszavait)
	- Kijelöli a további feladatokat
	- A szöveg érzelmi betetőzése.
	- A műfajtól, a megnyilatkozás céljától, tárgyától, a megnyilatkozás személyétől függően a szöveg más szerkezeti egységekre is bontható
		- **Pl.: paragrafus, pont, rész, fejezet, versszak, jelenet, felvonás, stb.**

### Mikroszerkezeti egységek
- **Mondat**
	- A szöveg legkisebb szerkezeti egysége
	- Szövegmondatnak nevezzük a szöveg részeként
- **Mondattömb**
	- A téma alapján szorosabban összetartozó mondatok (egy bekezdésen belül), köztük tartalmi-logikai kapcsolat van: kapcsolatos, ellentétes, választó, következtető, magyarázó
- **Bekezdés**
	- Tartalmazza a bekezdés leglényegesebb gondolatát
	- Szövegszervező ereje erős
	- Állhat a bekezdés elején (leggyakrabban - ezt részletezi aztán a bekezdés), a közepén, és a végén (ekkor összegzi a bekezdés tartalmát)
	- Nem minden szövegtípus tagolható több bekezdésre
		- Pl.: egy szótárcikk (ebben tételmondat sincs)

<br />

## 15. A beszéd felépítése, a beszéd megszerkesztésének menete az anyaggyűjtéstől a megszólalásig
- A ókori szónoklattan kidolgozott egy szabályrendszert, amelyet követve a szónok a leghatásosabb beszédet
alkothatja meg
	- Ez a szabályrendszer vonatkozott a beszédek felépítésére, másrészt a megfogalmazásukra és előadásukra

### A klasszikus szónoki beszéd szerkezete / felépítése (hetes felosztás)
- **1. Bevezetés**
	- A hallgató jóindulatának megnyerése, érdeklődésének felkeltése, a téma megadása
- **2. Elbeszélés**
	- A körülmények, tények bemutatása akár történettel is
	- A személy, ügy, hely, dolog bemutatása leírással, jellemzése
- **3. Kitérés (=részletezés)**
	- A szövegben bárhol lehet
	- Látszólag az ügyön kívül eső, szórakoztató szövegrész, egyfajta illusztráció, saját életből vett történet, anekdota
- **4. Témamegjelölés és felosztás:**
	- A beszélő saját álláspontjának megfogalmazása
	- A beszéd legfontosabb állításának kimondása és a gondolatmenet előrevetítése felosztással
- **5-6. Bizonyítás és cáfolás**
	- A szöveg leghosszabb része, több bekezdésre tagolódik
	- A érvek bizonyítása, az esetleges ellenérvek cáfolata
	- Az érvek felvezetésekor törekedni kell a pontos, világos, gördülékeny, ugyanakkor szemléletes és élvezetes megfogalmazásra
	- Fontos, hogy logikusan építsük fel mondandónkat,
	- Egyes bekezdésekben felvezetett állításokat bizonyítani kell magyarázattal, indoklással, példákkal, idézetekkel
	- Használjuk a retorikai eszközöket
		- Pl.: metaforákat, hasonlatokat, felkiáltó és felszólító mondatokat, szónoki kérdéseket stb.
		- Hatásosabbá tehetjük mondanivalónkat
- **7. Befejezés**
	- Az elmondottak összefoglalása
	- Érzelmi betetőzés, cselekedetre buzdítás

### A hármas felosztás
- **1. bevezetés, 2. tárgyalás, 3. befejezés**

### A retorikai szövegek elkészítésének lépései
- **1. A szövegalkotás előkészítése: a feladat értelmezése, anyaggyűjtés**
	- Végig kell gondolnunk, pontosan mit vár tőlünk a feladat
	- Milyen szövegtípusba tartozó szöveget kell alkotnunk,
	- Figyelembe kell vennünk a feladatban megadott terjedelmet, ettől függ, mennyire részletesen fejtsük ki a mondandónkat
	- Az anyaggyűjtés: a gondolataink, példáik, érveink összegyűjtésé, a saját élményeink, korábban megszerzett ismereteink, könyvtári vagy internetes kutatómunkánk által
- **2. A gondolatok elrendezése vázlatkészítéssel**
	- Megalkotjuk a fókuszmondatot, amely a szövegünk alapállítását tartalmazza
	- Végiggondoljuk, milyen sorrendben fogjuk kifejteni érveinket
		- Az egyes érvek a bekezdések tételmondatai lesznek
	- Végiggondoljuk, milyen ellenérvet lehetne felhozni álláspontunkkal szemben
	- A vázlatban szerepelhetnek tételmondatok és kulcsszavak is
- **3. A mondanivaló megfogalmazása és az elkészült szöveg ellenőrzése**
	- Ügyelnünk kell a szöveg stílusára
- **4. A beszéd megtanulása és előadása**
	- Igazán a teljesen kívülről mondott szöveg hatásos, igy tud a szónok jó kapcsolatot teremteni a közönséggel
	- Előadáskor segíthet egy rövid, kulcsszavas vázlat
	- Előadáskor ügyelni kell a szövegfonetikai eszközök (hangsúly, hanglejtés, beszédtempó, szünet) és a testbeszéd (gesztusok, mimika, testtartás stb.) megfelelő használatára