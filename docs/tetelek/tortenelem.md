# Történelem
---

1. [x] Károly Róbert es Hunyadi Mátyás gazdaságpolitikája
2. [x] Nagy földrajzi felfedezések gazdasági okai, és a felfedezések nyomán meginduló gazdasági változások
3. [ ] II. Ipari forradalom legjelentősebb találmányai
4. [x] Trianoni békeszerződés gazdasági következményei es a gazdaság konszolidációja a 20-as években
5. [ ] Nyugat európai városok jellemzői az érett középkorban
6. [ ] 18.sz-i demográfiai változások Magyarországon
7. [ ] Kádár korszak, emberek életmódja és mindennapjai
8. [ ] Iszlám vallás kialakulásának  körülményei, legfontosabb tanítása
9. [ ] Szent István államalapító tevékenysége
10. [ ] Széchenyi István reformkori munkássága
11. [ ] Kiegyezéshez vezető folyamat, és a kiegyezéssel létrejövő politikai berendezkedés
12. [ ] Rákosi korszak
13. [ ] Rendszerváltás körülményei és eseményei
14. [x] Parlamenti demokrácia működése Magyarországon
15. [ ] Athéni demokrácia működése, kr.e V.század
16. [ ] Reformáció kialakulásának okai és irányzatai
17. [ ] Náci ideológia legfőbb elemei, és a terjesztésre használt propaganda eszközei
18. [ ] IV. Béla tatárjárás előtti és utáni politikája
19. [ ] I.VH erőviszonyai és a háború jellege
20. [ ] Magyarország részvétele a II.VH-ban

<br />

## 1. Károly Róbert es Hunyadi Mátyás gazdaságpolitikája
### I. Károly hatalomra kerülése
- **1301-ben** kihalt az Árpád-ház. A trónért folyó küzdelemből a **pápa** támogatását is élvező, a nápolyi Anjou-házból származó **I. Károly** került ki, aki 1308-1342 között uralkodott
- Megküzdött a **tartományúri** hatalmat kiépítő **bárókkal**, a "kiskirályokkal"
    - Kezdetben csak az ország déli területeit uralta, székhelye **Temesvár** volt
    - A **bárókkal** szemben az **egyházra**, a **városokra** és a **familiaritásból** szabadulni akaró **köznemesekre** támaszkodott
    - A "kiskirályokat" egyesével győzte le, pl. a kassai polgárok segítségével az Abákat. Utolsó ellenfele, **Csák Máté** halálával az egész ország ura lett
- A megnövekedett királyi birtokállomány egy részéből **honorbirtokokat** hozott létre:
    - A **honorbirtokokat** bizonyos méltóságok viselői kapták, de csak méltóságuk idejére
    - A legfőbb országos méltóságok: a **nádor** (a király helyettese), a **vajda** (**Erdély kormányzója**), a **bán** (**Horvátország kormányzója**) és a tárnokmester (a **regálék kezelője**)
    - Az ország hadereje a királyi, a **bárói és a vármegyei (köznemesi) bandériumokból** tevődött össze

### A gazdasági reformok
- A királyi birtokállomány csökkenésével és a pénzgazdálkodás fejlődésével háttérbe szorultak a birtokból származó (jobbára természetben beszedhető) jövedelmek, és fontosabbá váltak a királyi jogon szerzett pénzjövedelmek, a **regálék**: a bányákból, vámokból származó **bevételek**
- A bányakincsek a király tulajdonának számítottak, ezért eddig, ha valahol nemesfémet találtak, akkor a birtokot a király elcserélte. Ezért a birtokosok nem voltak érdekeltek a bányák feltárásában
    - **I. Károly** megszüntette a kötelező birtokcserét
    - A bányászok által a királynak fizetendő **bányabér** (urbura) egyharmadát átengedte a terület birtokosának
    - Ennek hatására bányanyitási láz kezdődött, Magyarország Európa legnagyobb arany-, és második legnagyobb ezüstkitermelőjévé vált
- A kibányászott nemesfémet kizárólag a királyi **kamara** vehette meg (nemesfém-monopólium). A nyersfémet vert pénzre cserélték, de a **kamara** megtartotta a fémtartalom felét
- A kibányászott nemesfémeket felhasználva verték az első magyar aranypénzt, a firenzei mintájú (értékű) **aranyforintot**
- Az újonnan vert pénzt eddig úgy hozták forgalomba, hogy kötelező volt a régebben vert érméket becserélni újakra. Ekkor vonták le a **kamara hasznának** nevezett pénzváltási illetéket is
    - **Károly** ezt alakította át a **kapuadóvá: a jobbágyok által telkenként fizetett adóvá**
- Az ország határainál a kereskedők **harmincadot** fizettek (az átvitt áru értékének egy-harmincadát kitevő vámot)
- A külkereskedelem fellendítése volt a **visegrádi** találkozó **(1335)** egyik célja is
A cseh és a lengyel királlyal állapodtak meg az árumegállító joggal rendelkező **Bécset** elkerülő kereskedelmi útvonalakról

### Hunyadi Mátyás reformjai és külpolitikája Mátyás hatalomra kerülése
- **Hunyadi János** halála után V. László leszámolt a Hunyadi-családdal: Lászlót kivégezték, **Mátyást** elfogták. A király hirtelen halála után azonban Szilágyi Mihály királlyá választatta **Mátyást**, magát pedig kormányzóvá
- **I. Mátyás (1458-1490)** kezdettől fogva önállóan uralkodott:
    - Lemondatta Szilágyit
    - Szövetséget kötött Podjebrad György cseh királlyal, és elvette a lányát, Katalint
    - Leszámolt V. László híveivel (Garai-Cillei-liga), akik behívták az országba (Habsburg) III. Frigyes császárt. **Mátyás** a támadást visszaverte
- Kísérletet tett a **rendi monarchia** központosítására:
    - **Nemeseknek** adományozott bárói rangot
    - Tisztviselőit inkább a **köznemesek** vagy a polgárok sorából válogatta

### Mátyás jövedelmei és kiadásai
- A központosítás érdekében jelentősen növelte a királyi jövedelmeket:
    - A királyi birtokokból már csak kevés jövedelem folyt be, de a Hunyadi-birtokok jelentősek voltak
    - A **regálék** növekedtek, mivel **Mátyás** a korábbi királyok által adományozott mentességeket megszüntette azzal, hogy a **harmincadot** koronavámmá, a **kapuadót** pedig **füstpénzzé** nevezte át. (Utóbbinál a kivetés alapja is megváltozott: már nem csak a telekméret, hanem a rajta élő családok száma alapján is határozták meg.)
    - A jövedelmek fele azonban a **jobbágyok** által fizetett **rendkívüli hadiadóból** folyt be, amit a **rendi országgyűlés** évente szavazott meg
- **Mátyás** jövedelmeinek nagysága elérte az angol királyét, de azok Angliával ellentétben zömében a **jobbágyságot** terhelték, mivel a polgárság még gyenge volt. Ezért ez az adószint tartósan nem volt fenntartható
- A jelentősen megnövekedett jövedelmek nagyfokú központosítást tettek lehetővé:
    - Mátyás zsoldoshadsereget tartott fenn, a **fekete sereget Kinizsi Pál** vezetésével Ezenkívül megerősítette a **Zsigmond** által építtetett **végvárrendszert**, melynek központi eleme **Nándorfehérvár** volt
    - Bővítette a hivatalrendszert: megnövekedett a fizetett hivatalnokokat alkalmazó **kancellária** és a kincstartóság, állandó bíróságként működött a személynöki szék
- A központosítás ellen **bárói** összeesküvés szerveződött Vitéz János **esztergomi** érsek vezetésével, amit **Mátyás** elfojtott
- Erre reagálva **Mátyás** megerősítette a **rendi intézményeket**:
    - A **nádori** törvények a **rendek** által választott **nádort** a király helyettesévé tették
    - Megerősítette a **fő-, az alispán**, és a szolgabírók pozícióját

### Mátyás külpolitikája
- Mivel a török elleni támadó fellépéshez kevésnek tartotta az ország erejét, és nyugati hódítási tervei voltak, **Mátyás** az Oszmán Birodalommal közös határvidéken lévő **végvárrendszer** bővítésére, fenntartására és védelmére összpontosított
    - Elfoglalta Jajca **várát**, és ezzel megosztozott az Oszmánokkal **Bosznián**
    - A török betöréseket visszaverte: pl. **Kinizsi Pál győzelme 1479-ben Kenyérmezőnél**
- A **husziták** elleni fellépés ürügyén megtámadta volt apósát, Podjebrad György cseh királyt
    - Csak Morvaországot és **Sziléziát** tudta megszerezni
    - Podjebrad halála után a Jagellók szerezték meg a cseh trónt
- Hadat viselt a Habsburgok ellen
    - Elfoglalta **Bécset** és az osztrák tartományokat
    - De a császári címet a Habsburg-család megőrizte
- **Mátyás** külpolitikája a korának megfelelően dinasztikus hódítási kísérletek sora volt amit a török elleni összefogás szükségességével indokolt. A dinasztiaalapítás nem sikerült, törvénytelen fia, Corvin János nem követte a trónon

<br />

## 2. Nagy földrajzi felfedezések gazdasági okai, és a felfedezések nyomán meginduló gazdasági változások
### Előzmények
- A 15. század közepére Nyugat-Európa kezdett kilábalni a válságból
    - Fejlődött az ipar a mezőgazdaság
        - **Növekedésnek indult a népesség**
- A megnövekedett kereskedelmi forgalom lebonyolításához egyre több ezüstre aranyra volt szükség
- Az európai ezüstbányák kimerültek, a Kelettel folytatott kereskedelem kiszivattyúzta Európából a nemesfémeket
    - Európában **"aranyéhség"** lépett fel 
    - Nőtt az igény az **indiai fűszerek és luxuscikkek** iránt
        - Európába szállításuk egyre nehezebb lett
- Az Indiába vezető kereskedelmi utakat az **Indiai-óceánon az arabok uralták**
- A Földközi-tengeren az oszmán-törökök jelentek meg
    - 1453 elfoglalták Bizáncot
    - Nem zárták le a ker.-i utakat
        - A vámokat emelték
    - A közvetítő kereskedelemjogát Velencének adták

### A felfedezések feltételei
- A felfedezések elindítói a **spanyolok és a portugálok** voltak
- A reconquista idején megismerkedtek az **arab** matematikával csillagászattal
- Az iránytű és más pontos helymeghatározást segítő műszerek lehetővé tették a **nyílt tengeri hajózást**
- Új hajótípus: **karavella**
    - Nagy vitorlafelületű hátsó kormányos hajó
- **Ptolemaiosz** (Kr.u. 90-161) elképzelése ismertté vált
    - A Föld gömb alakú 
        - **Toscanelli-világtérképe** 1474 a Földet gömb alakúnak mutatja
        - India nyugat felől elérhető 

### Portugál felfedezők 
- **Tengerész Henrik portugál herceg tengerészeti iskolát** alapított
    - Összegyűjtötte az addigi ismereteket
- Cél: Afrika megkerülésével eljutni keletre
- **1487: Bartolomeo Diaz elérte Afrika déli pontját:** Jóreménység-fok
- **1498 Vasco da Gama Afrika megkerülésével elérte Indiát**
    - A portugálok kiszorítottak az arabokat az Indiai-óceánról
        - Indiában kereskedőtelepeket hoztak létre
- Kínába (1516) Japánba (1543) elsőként jutottak el

### Spanyol felfedezők
- 1492 **Kolumbusz Kristóf** (genovai tengerész) kikötött a Bahama-szigetek egyikén, San Salvadoron
    - Még háromszor kelt át az óceánon 1504-ig
    - Abban a hitben halt meg, hogy Indiába jutott
- **Amerigo Vespucci** (üzlettársa és barátja) ismerte fel, hogy új földrészt fedeztek fel
- **Magellán:** elsőként körülhajózta a Földet 1519-1522 között
    - A Fülöp-szigeteken megölték, de egy hajója visszajutott Spanyolországba 

### 1494: tordesillasi szerződés
- A **spanyolok és portugálok** felosztották egymás között az Újvilágot
- A Zöldfoki-szigetek környékén húzódó hosszúsági körtől **nyugatra a spanyolok, keletre a portugálok** terjeszkedhettek
- Kiegészítése a **zaragozai szerződés** 1529
    - Az ázsiai és óceániai érdekszférát különítette el
- Később az **angolok** (Észak-Amerika India), **a hollandok** (Indonéz-szigetvilág), **a franciák** gyarmatosítottak
- Francis Drake: a Föld második körülhajózása 

### Mit adott az Újvilág Európának?
- Hatalmas mennyiségű **aranyat, ezüstöt** nyersanyagot
    - **Bányák nyitása**
- Nagy mennyiségű **gyarmati árut**
    - **Ültetvények létesítése**
    - **Gyapot**, cukornád, dohány
- Új **kultúrnövényeket:** kukorica, napraforgó, burgonya, paprika, paradicsom
- Betegséget: szifilisz (vérbaj)

### Mit kapott az Újvilág Európától 
- **Hatalmas népességcsökkenést**
    - Nem bírták az indiánok a bányákban, az ültetvényeken a nehéz fizikai munkát
    - Az európaiak által behurcolt betegségek tizedelték a lakosságot
- **Afrikából behurcolt feketékkel pótolták a munkaerőt**
- Háziállatok betelepítése (ló, szarvasmarha)

### A világkereskedelem kialakulása
 - **Nyugat-Európába** hatalmas mennyiségű nemesfém érkezett
    - **Csökkent a nemesfémek vásárlóértéke**
    - A mezőgazdasági termékek árai jelentősen **nőttek**, az iparcikkek árai kisebb mértékben nőttek
- Ezt a lassú inflációs folyamatot **árforradalomnak** nevezzük
- A világ gazdasági központja (centruma) **Németalföld, Anglia, Észak-Franciaország**
    - Kiemelkedően **iparosodott** országok
        - **Centrum országok**
    - **Iparcikkeket** gyártottak
        - **Textilárut (posztót), szerszámokat, fegyvereket**
- Növekedett az igény az iparcikkek iránt
- A céheket felváltották a **manufaktúrák** 

### Iparosodás, manufaktúrák
- **A munkafolyamatokat részekre bontották**
    - Munkamegosztásban dolgoztak, **de** még mindig kézműves technikákkal 
- **Bérmunkások** dolgoztak a manufaktúrákban
    - **Olcsó szakképzetlen munkaerő**
- Több olcsóbb de sokszor rosszabb minőségű árut állítottak elő
- A manufaktúrák előzménye: kiadási és felvásárlási rendszer
    - Vállalkozók gyapjút adtak ki parasztoknak megmunkálásra, majd a késztermékeket begyűjtötték és értékesítették
- Nyugat-Európában **lazultak a jobbágyi kötelékek**
    - A parasztok **bérlőkké, kistulajdonosokká váltak **
    - A **földbirtokosokból** (Angliában és Németalföld) **vállalkozók** lettek
- **A periféria országai: Kelet-Közép-Európa országai**
    - **Az ipar nem fejlődött:**
        - **Nyersanyaggal élelmiszerrel** látta el a centrumot
- Közép-Kelet-Európa (keleti német területek + Lengyelország) **gabonát szállított** Nyugat-Európába vízi úton
- **A nemesek növelték majorságukat**
    - **Nőtt a robot**
- **Megtiltották a szabad költözködést**
    - Röghöz kötötték a jobbágyokat
- Kialakult a **második / örökös jobbágyság**
    - **Megmerevedett a feudalizmus**
- A periféria országai a centrum országokba **mezőgazdasági termékeket exportáltak és iparcikkeket importáltak**
- **Kontinentális munkamegosztás** kialakulása
    - Európa kettévált a 16-17. században
        - **Eszmei határ az Elba folyó**

<br />

## 4. Trianoni békeszerződés gazdasági következményei es a gazdaság konszolidációja a 20-as években
### A trianoni békeszerződés
- **1918** őszére a **Monarchia** hadereje kimerült, bomlani kezdett. Ennek hatására a **hátországban** ún. **nemzeti** tanácsok alakultak, melyek ideiglenes nemzetgyűlésekként működve kimondták az egyes népek kiválását a birodalomból
    - Október 24-én **Károlyi Mihály** vezetésével megalakult a Magyar Nemzeti Tanács
    - Programja a történelmi Magyarország fenntartása volt: a nemzetiségeknek **autonómiát** ígért a független országon belül. Ezt azonban a szlovák, román, szerb és horvát **nemzeti** tanácsok elutasították
- 1918 október 31-én zajlott az úgynevezett **őszirózsás forradalom Budapesten**, mely kikényszerítette Károlyi miniszterelnöki kinevezését **IV. Károly** királytól
    - A **Monarchia november 3-án** fegyverszünetet kötött az **antanttal** (Padova), majd gyakorlatilag megszűnt létezni
    - A Magyar Nemzeti Tanács kikiáltotta Magyarország függetlenségét és a köztársaságot (korabeli, forradalmi szóhasználattal: népköztársaságot), ezzel hivatalosan is **megszűnt a dualista Monarchia**. A köztársasági elnök **Károlyi Mihály** lett
    - A **Károlyi-kormány** képtelen volt megőrizni a történelmi Magyarországot, és megbukott. Ezután **1919. március 21. és augusztus 1.** között **Kun Béla** vezetésével **proletárdiktatúra**, az ún. **Tanácsköztársaság** működött, mely kezdetben katonai sikereket ért el az **antant** szövetségesek támadásaival szemben, de aztán összeomlott
    - Utána **Horthy Miklós** vezetésével **ellenforradalom** bontakozott ki. Így alakult meg az a kormány, amivel az antant aláíratta a békeszerződést
- **A trianoni békeszerződést 1920. június 4-én írták alá Versailles-ban.** Az **Apponyi Albert** vezette magyar békedelegáció érveit ugyan meghallgatták, de elutasították:
    - **Teleki Pál** úgynevezett vörös térképe segítségével próbálták bizonyítani, hogy az etnikai alapú határhúzás szinte lehetetlen
    - Károsnak tartották a történelmi Magyarország gazdasági egységének megszüntetését
    - Hivatkoztak Magyarország tö1iénelmi érdemeire (az európai civilizáció védelme
- A békeszerződés a **Horvátország** nélküli Magyarország területét 282 ezer km^2-ről 93 ezerre, lakosságát 18 millióról 7,6 millióra csökkentette
    - Az elcsatolt területeket **Románia** (**Erdélyt**, Tiszántúlt és **Bánát** keleti részét). **Csehszlovákia (Felvidéket, Kárpátalját),** a **Szerb-Horvát-Szlovén Királyság** (**Bácskát, Bánát** nyugati felét), valamint **Ausztria** (**Burgenlandot**) kapta meg
- Magyarországgal szemben katonai korlátozásokat vezettek be:
    - Eltörölték a sorkötelezettséget
    - 35 ezer főben szabták meg a fenntartható hivatásos hadsereg létszámát
    - Megtiltották a modem fegyverek alkalmazását és gyártását, a meglévőket át kellett adni az antantnak
- Magyarország is **jóvátétel** fizetésére kényszerült

### A béke gazdasági hatásai a térségre
- **A Párizs környéki békék feldarabolták az Osztrák-Magyar Monarchiát**
	- **Helyén önellátásra berendezkedett, egy mással nemcsak politikai, de gazdasági harcot is folytató államokat hoztak létre**
- Az új államok **védvámokkal** is segíteni kívánták területük gazdasági egységgé válását
- **A fejlesztések a tőkehiány miatt rendszerint alacsony szinten valósultak meg**
- **Az egész térség - győztesek és vesztesek egyaránt - a korábbinál lassúbb fejlődési pályára állt**
	- A felzárkózás helyett a stagnálás vagy a leszakadás időszaka következett

### Mezőgazdaság
- **A magyar piacon nem lehetett eladni a gabonából keletkező felesleget**
- Tőkehiány következtében **világpiacon a termékeket nem adhattuk olcsóbban**
- A magyar gabona ára nem tudott versenyre kelni az olcsó amerikai árakkal
- **A magyar mezőgazdaság értékesítési gondokkal küzdött**

### Ipar, bányászat
- A legnagyobb változások a bányászatban jelentkeztek
- **Magyarország bányakincseinek többsége a határok túloldalára került**
- **A magyar ipart ágazatonként eltérő mérték ben érintették a határváltozások**
	- **Jelentősen csökkent a faipar és a könnyűipar**
	- **Kevésbé csökkent a nehézipar, a gépgyártás és a kohászat**
	- **Élelmiszeripart alig érintette**
- **Magyarország rendkívül mély gazdasági válságba került**
- **Jelentősen romlottak az életkörülmények** a háborús évek alatt
- **Át kellett állítani a háborús gazdaságot a békés termelésre**

### A településszerkezet torzulásai
- **A trianoni béke a város hálózat fejlődését megakasztotta** és torzította
- Szinte **az egész ország Budapest vonzáskörzetébe került**
- **A főváros túlsúlya még nyomasztóbbá vált**
- **Városok vesztették el piackörzetük jelentős részét**
- **A térségben megszűnt a szabad munkaerő-vándorlás**

### A szülőföldről az anyaországba menekülők
- **Az elcsatolt vidékekről sok magyar költözött a trianoni Magyarország területére**
- **A menekülők az államtól vártak segítséget**
	- **Néhány év múltán sikerült társadalmi helyzetüknek megfelelően beilleszkedniük.**

### A közlekedés veszteségei
- **A dualizmus korában gyors ütemben bővült a magyar vasúthálózat**
	- Emiatt több mutató alapján (pl. a vasútsűrűség) a világ élvonalába került az ország
- **Az értékes vasútvonalak megszerzése az utódállamok egyik fontos célja volt**
- A gazdasági tényezők mellett meghatározó szerepet játszottak a vasútépítésben a hadászati szempontok
- **A magyar vasúthálózat sugaras felépítésű**
	- **A határok mentén elcsatolt vonalak** jelentősen torzították a trianoni Magyarország közlekedési hálózatát
		- Az ország elvesz tette a Budapestre vezető fővonalakat körkörösen összekötő vasút hálózat jelentős részét

<br />

## 5. Nyugat európai városok jellemzői az érett középkorban
### A városok újjászületése és önkormányzatának kialakulása
- Nyugat-Európában az **ókor** végén a legtöbb **város** elnéptelenedett, és a kora **középkorban** alig léteztek nagyobb lélekszámú települések
- A 11. századi mezőgazdasági fellendülés és a népesség létszámának növekedése tette lehetővé a **városok** újranépesülését. Egy-egy **város** kialakulásának több oka is lehetett:
    - A **távolsági kereskedők** védett helyeken lerakatokat hoztak létre, ahol áruikat tárolták
    - Egyes **egyházi** központok, **püspöki** székhelyek olyan ereklyékkel rendelkeztek, amelyek fontos **zarándokközponttá** tették őket
    - A fentiek miatt vagy utak találkozásánál, réveknél helyi piacok jöttek létre
    - Mindez gyakran egy meglévő **vár** tövében vagy egy elnéptelenedett **ókori** **város** romjain történt.
- Az új településekre kézművesek költöztek, mivel itt piacot találtak termékeiknek
- A **város** lakói kommunát hoztak létre, hogy kivívják az **önkormányzatot**. Mivel
a **városok** élén kezdetben általában a **püspök** állt, tőle kellett megvásárolni vagy kikényszeríteni a kiváltságokat. Ebben a küzdelemben a **városok** támogatásra találtak a királynál, aki cserébe a polgárok **adójára** számíthatott
- A **városi önkormányzat** elemei a következők:
    - Igazságszolgáltatás: saját bíró választása és saját törvénykönyv összeállítása
    - Igazgatás: polgármester és városi tanács választása
    - Egyházszervezet: saját plébános választása.
    - **Adózás:** csak a királynak tartoztak egy összegben **adózni**. Az **adót** a **város** maga vetette ki polgáraira, és részben közcélokra (pl. városfal építése) költötte
- A **városok** gyakran gazdasági kiváltságokat is kaptak:
    - Minden **város** tarthatott vásárt
    - Kereskedőik gyakran mentesek voltak a vámok fizetése alól
    - A legjelentősebb **városok** árumegállító jogot is kaptak: kereskedőik megvásárolhatták a hozzájuk érkezők áruit, és azután ők szállíthatták és értékesíthették tovább, lefölözve ezzel a hasznot
- A **városok** így a hűbéri világon kívül álló szigeteknek számítottak, de Nyugat-Európában a királyi, **nemesi** és **egyházi** hatalom központjai a **középkorban** még a **várak** és földbirtokok maradtak

### A város és társadalma
- A **városokat** városfal vette körül, ami védelmet jelentett a lakóknak, és egyben a **városi** kiváltságot is jelezte
    - A városfal határolta terület kicsi volt, ezért a **városok** utcái mindig szűkek voltak
    - A jobb helykihasználás miatt a házak felső emeletei gyakran kinyúltak az utca fölé
    - A tető, de gyakran az egész ház szerkezete fából készült, ezért gyakoriak voltak a pusztító tűzvészek
- Csatornázás és vezetékes ivóvíz híján a **városokban** könnyen terjedtek a **járványok**
- A **városok** lakossága a **középkor** végén is általában néhány ezer fö volt. Néhány tízezer lakója csak a legnagyobbaknak, pl. **Párizsnak** volt
- Polgárjoggal csak azok rendelkeztek, akiknek háza, műhelye volt a **városban**
    - A társadalom élén a **távolsági kereskedők** szűk, de gazdag csoportja állt. Gyakran közülük került ki a polgánnester és a szűkebb tanács tagjai.
    - Alattuk álltak a **céhekbe**, szakmai érdekvédelmi szervezetekbe tömörült kézművesek
- A lakosság többsége nem rendelkezett polgárjoggal, de szabadnak számított:
    - Ide tartoztak a kézműves mesterek legényei, inasai
    - A **polgárok** földjeit, főleg szőlőit művelő napszámosok. (A **középkori városok** lakóinak gyakran a fele sem élt iparból, kereskedelemből.)
    - Végül a társadalom számkivetettjei pl: koldusok, zarándokok

### A céhek
- A **középkorra** az **önellátó gazdaság** túlsúlya volt jellemző. A parasztság ruházatának és eszközeinek nagy részét maga állította elő , a kézműipar piaca tehát nagyon szűk volt
    - Ezért a kézművesek igyekeztek a termelést korlátozni
    - Valamint a piac bizalmát a garantáltan jó minőségű árucikkekkel megőrizni
- A fenti célok elérésére hozták létre a kézművesek szakmánként érdekvédelmi szervezeteiket, a **céheket**
    - Az adott szakmában csak a **céh** tagjai termelhettek. A **céhen** kívüli iparosokat, az ún. kontárokat a **városi** hatóságok üldözték.
    - A **céhek** tagjai nagyon szigorú előírások szerint dolgoztak. A céhszabályzat meghatározta a nyersanyag és a végtermék minőségét, a munkaeszközök és a munkaerő mennyiségét, a munkaidőt és az árat is
    - Mindezzel a **céhek** célja a külső és a belső verseny kizárása volt, hogy állandó mennyiségű és jó minőségű áruval lássák el a szűk piacot
- A **céhek** feladata volt a mesterség tanítása is.
    - Az iparostanulók inasként kerültek egy **céhes** mester műhelyébe és házába. Szállásért és ellátásért dolgoztak, közben tanultak. Népszerű mesterségek esetén a szüleiknek fizetni is kellett a tanításért
    - A mesterség alapjainak elsajátítása után legénnyé váltak. Általában továbbra is a mester háztartásában laktak, de fizetést is kaptak. Az iparosok többsége egész életében legényként dolgozott
    - A legény akkor válhatott mesterré, ha képes volt a mestenemek vagy mestermű előállítására: ezzel igazolta, hogy elsajátította a mesterség minden fortélyát. (Egyes **céhek** megkövetelhették, hogy ezelőtt vándorútra menjen, azaz több mester műhelyében is tanuljon.)
    - A valóságban csak az a legény vált mesterré, aki önálló műhelyt tudott nyitni, melyhez komoly **vagyon** és a **céh** engedélye szükségeltetett. Ezért általában csak a mesterek fiai és vejei lettek mesterek, átvéve apjuk vagy apósuk üzletét
- A **céhek** egyéb közösségi feladatokat is elláttak
    - Vallási szervezetnek is számítottak, közös templommal vagy oltánal. Általában itt őrizték a közös pénztárat is
    - Ebből látták el szociális feladataikat, pl. az árvák és özvegyek támogatását
    - Részt vettek a **város** védelmében: éjjeli őrjáratokat tartottak, egy-egy falszakaszt védelmeztek
    - A **céhek** tagjai általában egy városrészben, utcában laktak

<br />

## 8. Iszlám vallás kialakulásának  körülményei, legfontosabb tanítása
### Az iszlám kialakulása
- Az **iszlám** vallás az Arab-félszigeten alakult ki. A térség sivatagos és félsivatagos területein nomád pásztorkodás folyt, az itt húzódó Tömjénút mentén pedig virágzó kereskedővárosok léteztek, mint pl. **Mekka**
- **Mohamed** is kereskedő volt, aki útjai során megismerkedett a **zsidó** és a keresztény **vallással**. Állítólag Gábriel arkangyal felszólítására kezdte el hirdetni az új vallást, az Istennek való engedelmességet, az **iszlámot**. Az új vallás hívei a muzulmánok
- A **mekkai** kereskedők fenyegetése miatt **Mohamed** Medinába tette át a székhelyét **622**-ben. Ez az esemény, a hidzsra, a muzulmán időszámítás kezdete.
- Később visszatért **Mekkába**, és mind a mai napig a városban álló Kába-szentély számít az **iszlám** legszentebb helyének

### Az iszlám tanításai
- Az **iszlám** szigorúan **egyistenhívő** vallás, elveti a keresztény szentháromságtant. Istent, arabul Allahot, a világ teremtőjének és urának tartja, aki az idők végezetével ítélkezni fog az emberek felett
- Isten akaratát a próféták közvetítik. Az **iszlám** elismeri prófétának Ábrahámot, **Mózest és Jézust**. Mohamedet az utolsó prófétának, "a próféták pecsétjének" tartják
- Az **iszlám** szent könyve a **Korán**, amit **Mohamed** halála után jegyeztek le
- Az **iszlám vallás** öt legfontosabb tanítását az öt pillérnek is szokás nevezni:
    - A hitvallás: Allah az egyetlen Isten, és **Mohamed** az ő prófétája
    - Kötelező naponta ötször **Mekka** felé fordulva imádkozni. Előtte rituálisan meg kell mosakodni
    - Alamizsnát kell adni a szegényeknek (ezt kiválthatja az **egyházi adó**)
    - Ramadan hónapban napkeltétől napnyugtáig böjtölni kell
    - Minden hívőnek életében egyszer el kell zarándokolnia **Mekkába**
- Az **iszlám** vallás különböző életviteli szabályokat ír elő , pl. tiltja a disznóhús és az alkohol fogyasztását
- Az istentisztelet helye a mecset. A mecsetet általában karcsú tornyok, minaretek veszik körül, innen szólítják imára a hívőket. A mecsethez gyakran iskola (medresze) is tartozik
- Az **iszlám** parancsolatai viszonylag egyszerűek. A kereszténységgel ellentétben sem bonyolult teológia (vallástudomány), sem nagyszabású egyházszervezet nem alakult ki
- Az **iszlám** világban a hívők közössége és az állam egybeesik: **nincs külön egyházi és világi hatalom**
    - A hittérítés kezdetben hódító háborúk formájában történt. A szent háború elnevezése a dzsihad. Ennek eredményeként alakult ki az Arab Birodalom.
    - A **kalifa Mohamed** utódaként egyszerre főpap és politikai vezető
    - A **kalifa** egyben minden föld tulajdonosa, amelyet nem örökíthető szolgálati birtokok formáj ában oszt ki. Ezért az **iszlám** világban nem alakult ki sem a föld magántulajdona, sem pedig európai mintájú **nemesség**

<br />

## 14. Parlamenti demokrácia működése Magyarországon
### Az Alaptörvény, az állampolgári jogok és kötelessége
- Magyarország **alkotmánya** az Alaptörvény (2012)
	- Ez a legmagasabb szintűjogforrás: minden egyéb jogszabálynak (törvény, rendelet) összhangban kell állnia vele. Módosítani csak az **országgyűlési** képviselők kétharmadának szavazatával lehet
	- Előszava a Nemzeti hitvallás, mely az alapvető emberi és **nemzeti** értékeket fogalmazza meg
	- Alapvetésnek nevezett első fejezete írja le az államformát, a nemzeti jelképeket és ünnepeket, a közigazgatási beosztást, illetve ismeri el államalkotó tényezőknek a hazai nemzetiségeket, valamint a **nemzet** részeként a határon túli magyarságot
- Szabadság és felelősség című fejezete sorolja fel a következő **állampolgári jogokat:**
	- Az **első generációs emberi jogokat:** az élethez való jogot, a tulajdonjogot é a szabadságjogokat
	- A **második generációs emberi jogokat:** a gazdasági, szociális és kulturális jogokat
	- Az állami tevékenységben való részvétel jogát, azaz a politikai jogokat
	- Végül külön leszögezi a jogegyenlőség alapelvét: az **állampolgári jogok** valamennyi állampolgárra egyformán vonatkoznak
- Az **alkotmány két állampolgári kötelességet** is említ
	- A közteherviselést, ami elsősorban jövedelemarányos **adózást** jelent
	- És a honvédelmi kötelezettséget: amennyiben az **Országgyűlés** sorozást rendel el, úgy azon kötelező részt venni
	- Ezen kívül rögzíti a tankötelezettséget, ami a szülőt terheli (köteles kiskorú gyerekét iskolába járatni), illetve a felnőtt gyerekek kötelességét idős szüleik támogatására
- A kötelességek elmulasztása nem jár a jogok elvesztésével
	- A jogok gyakorlása nem korlátozhatja mások azonos jogait
	- A jogokat az állam csak kivételes helyzetekben (pl. háború), szigorú szabályok közt korlátozhatja
- Az állam című fejezete írja le a **demokratikus intézményrendszer** elemeit és működését
- Végül a Különleges jogrend című fejezet vonatkozik a vészhelyzetekre (pl. háború)

### A törvényhozás és az azt korlátozó és ellenőrző intézménye
- A harmadik magyar köztársaságban a legfőbb **népképviseleti** szerv az **Országgyűlés**, amely a törvényhozó hatalmat gyakorolja
	- Az **alkotmányt** (Alaptörvényt) az ún. **sarkalatos törvényeket** csak a képviselők kétharmadának szavazatával módosíthatja. A többi törvény elfogadásához vagy módosításához a képviselők több mint felének szavazata is elég
	- Minden évben kötelező a következő évre vonatkozó **költségvetést** és az előző évről szóló zárszámadást elkészítenie
	- Az **Országgyűlés** választja a köztársasági elnököt, a miniszterelnököt, az **Alkotmánybíróság** tagjait, az **Állami Számvevőszék** elnökét és az **országgyűlési biztosokat**
- **Országgyűlési választásokra négyévente** kerül sor
	- A **választójog általános** és egyenlő, a **választás közvetlen és titkos**
	- A **választási rendszer vegyes.** A képviselők nagyobb részét a többségi elv alapján egyéni választókerületekben választják (106 mandátum), a többit pedig az országos listáról (93 mandátum)
	- Képviselőjelölt az lehet egyéni választókerületben, aki elegendő ajánlást gyűjtött össze a választópolgároktól, országos listát pedig az a párt állíthat, amelynek elegendő számú egyéni képviselőjelöltje van
	- A mandátumot nem eredményező, ún. töredékszavazatok is az országos listára kerülnek, ami így kompenzációs listaként is működik. Töredékszavazatnak minősül az egyéni választókerületben a vesztes jelöltekre leadott összes szavazat, illetve a győztesre leadott, a győzelemhez már nem szükséges szavazat
	- Listáról csak olyan párt küldhet képviselőt az **Országgyűlésbe**, amely elérte országosan az 5%-ot (**parlamenti küszöb**)
- Az **Országgyűlés egykamarás**, maga választja elnökét és határozza meg működését (házszabály)
	- A képviselők szakbizottságokban és plenáris üléseken vesznek részt. A törvényjavaslathoz módosító indítványok fűzhetők. Először ezekről egyenként szavaz az **Országgyűlés**, majd az esetlegesen módosított törvényjavaslatról
	- Az egyes **pártokhoz** tartozó képviselők frakciókat alkotnak. A bizottsági helyek elosztása frakciónként történik
- A törvényhozást korlátozó legfontosabb intézmény az **Alkotmánybíróság**
	- Tagjait és elnökét az **Országgyűlés** választja
	- A jogszabályok alkotmányosságát vizsgálja, és ha alkotmányellenesnek találja, akkor megsemmisítheti
	- Az **alkotmánybírósági** döntések indoklása alkotmányértelmezésnek tekinthető ami eligazítja az **Országgyűlést**, hogy milyen törekvés tekinthető **alkotmányosnak**
- Bár az **Országgyűlés** a legfőbb **népképviseleti** szerv, a nép **szuverenitását** közvetlenül is gyakorolhatja **népszavazás** formájában
	- A **népszavazás** lehet véleménynyilvánító vagy ügydöntő, utóbbi az **Országgyűlést** is kötelezi
	- A népszavazás akkor érvényes, ha a választópolgárok több mint fele elment szavazni, és akkor eredményes, ha az érvényesen szavazók több mint fele igenl választ adott a feltett kérdésre
	- Tilos **népszavazást** kezdeményezni a **költségvetésről**, a kormányprogramról, az **alkotmányról**, nemzetközi **szerződésekről** és a hadsereg bevetéséről

### Az államfő, a végrehajtás és az azt korlátozó és ellenőrző intézménye
- Az államfő a köztársasági elnök, akit az **Országgyűlés** választ öt évre
	- Feladata jórészt reprezentatív: kifejezi a **nemzet** egységét és őrködik a **demokrácia** felett
	- Joga van a törvényeket egyszer visszaküldeni az **Országgyűlésnek**, illetve az **Alkotmánybíróság** elé utalni. Különben köteles azokat aláírni és kihirdetni
	- Törvény előírásai alapján összehívja és feloszlatja az **Országgyűlést**, kiírja a **választásokat**, megbízza a miniszterelnököt
	- Formálisan ő a hadsereg főparancsnoka (de tényleges parancsot nem adhat), ő nevezi ki a tábornokokat és egyetemi tanárokat, adja át az állami kitüntetéseket. fogadja a külföldi nagyköveteket és szerepel az állami ünnepségeken
- Magyarország parlamentáris **demokrácia**, a miniszterelnököt az **Országgyűlés** választja négy évre
	- Amennyiben egy pártnak sincs többsége az **Országgyűlésben**, és így nem tud egyedül miniszterelnököt választani, akkor több **párt** együttműködésével koalíciós kormány jön létre
	- A kormány minisztériumokból áll, melyek egyes szakterületeket felügyelnek
	- A kormány a végrehajtás szerve, ezért irányítja az államigazgatást, illetve rendeleteket alkot
	- A gyakorlatban a kormány terjeszti be a törvényjavaslatok zömét is
- A kormány stabilitását szolgálja a konstruktív bizalmatlanság intézménye
	- A megválasztott miniszterelnök csak akkor váltható le, ha az **Országgyűlés** egyetlen szavazással másik személyt választ a helyébe. Azaz a kormánytól csak úgy vonható meg a bizalom, ha másik, az **Országgyűlésben** többséggel rendelkező kormány alakul helyette
	- A gyakorlatban ez az intézmény a koalíciós kormányokat stabilizálja, mert ha a koalíció fel is bomlik, annak kicsi a valószínűsége, hogy az egyik koalíciós **párt** az ellenzékkel képes legyen kormányt alakitani
- Az **Állami Számvevőszék** az állam pénzügyeit ellenőrzi
	- Elnökét az **Országgyűlés** választja
	- Ellenőrzi az **állami vagyon** változásait, ill. a **költségvetés** végrehajtásának törvényességét és célszerűségét
- Elsősorban az állami szervek tevékenységét ellenőrzik az **országgyűlési biztosok**, az ombudsmanok
	- Az **alapvető jogok biztosának** tevékenységi köre kiterjed az **állampolgári jogok** teljességére. Bejelentésre vagy saját kezdeményezésből vizsgálatokat indíthat melyek alapján javaslatokat tehet és munkájáról beszámol az **Országgyűlésnek**
	- Két helyettese a jövő nemzedékek, illetve a **kisebbségek** jogainak védelmét látja el

### Az önkormányzatok
- A magyar **önkormányzati** rendszer kétszintű: a települési **önkormányzatok** felett területi (megyei, fővárosi) **önkormányzatok** állnak
- Az **önkormányzati képviselők választása** eltérő az egyes településeken és területeken 
	- A tízezernél kisebb lakosú településeken kislistás szavazás van (minden jelölt egy listán szerepel, közülük választ a polgár megfelelő számú képviselőt)
	- A tízezernél több lakosú településeken egyéni választókerületek vannak, illetve a **pártok** kompenzációs listákról is küldenek a testületbe képviselőket a töredékszavazatok alapján
	- A területi **önkormányzatok** képviselőit pártlistákról választják
	- A polgármestert valamennyi településen (és a fővárosban is) közvetlenül választják
- Az **önkormányzatok** főbb intézményei és tisztviselői:
	- A képviselőtestület (és bizottságai), amely helyi rendeleteket alkothat, **költségvetést** készít és ellenőrzi a tisztviselőket
	- A polgármester irányítja a települést
	- A jegyző feladata a törvényesség betartása
- Az **önkormányzatok** feladatai:
	- A törvényben előírt szociális és egészségügyi intézmények fenntartása
	- Az úthálózat és a közművek karbantartása
	- A szociális segélyezés
	- Különböző nyilvántartások vezetése, és engedélyek kiadása

### Az emberi jogok
- Az **emberi jogok** a természettől adottan minden embert egyenlően megilletnek, el nem vonhatóak, és függetlenek minden állami elismeréstől
- Az **emberi jogokat** három generációra szokás osztani. Az első generációs **emberi jogok** a 18. században, a **felvilágosodás** során jöttek létre, közös jellemzőik, hogy az egyént védik az állam túlkapásaitól:
	- Az élethez való jog (ez tartalmazza az élet biztonságát és méltóságát)
	- A szabadsághoz való jog (ebből származnak a polgári szabadságjogok: vallás-, szólás-, **sajtó-**, gyülekezési és egyesülési **szabadság**)
	- A tulajdonjog
- A második generációs **emberi jogok** a 20. század során, a **jóléti államok** kiépülésével párhuzamosan alakultak ki. Közös jellemzőjük, hogy az állam aktív szerepvállalására alapulnak, ezért nehezebben kikényszeríthetők:
	- A gazdasági jogok: a munkához, a megfelelő munkakörülményekhez, az érdekvédelemhez (**szakszervezet**) való jogok
	- A szociális jogok: a létminimumhoz, a **társadalombiztosításhoz** és az egészségügyi ellátáshoz való jogok
	- A kulturális jogok: pl. az oktatáshoz való jog
- A harmadik generációs **emberi jogok** jelenleg vannak kialakulóban, közös jellegzetességük, hogy csak nemzetközi együttműködéssel lennének garantálhatók:
	- Ezeket szolidaritási jogoknak is szokás nevezni: a békéhez, az egészséges környezethez és az erőforrásokhoz való egyenlő hozzáférésnek a jogai
- Az **emberi jogokat** először az **USA Függetlenségi nyilatkozata (1776)**, majd a francia forradalom **Emberi és Polgári Jogok Nyilatkozata (1789)** sorolta fel. Jelenleg az **ENSZ** Emberi jogok egyetemes nyilatkozatát (**1948**) minden tagállam elismeri
- **Állampolgári jogoknak** az állam által elismert és garantált, minden állampolgárnak egyenlően járó jogokat nevezzük
	- **Alkotmányos** államokban az **állampolgári jogok** tartalmazzák az **emberi jogokat**

